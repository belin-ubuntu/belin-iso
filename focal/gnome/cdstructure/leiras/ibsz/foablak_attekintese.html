<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width, initial-scale=1.0, user-scalable=yes">
<title>1. Az Infoalap Braille-szerkesztő fő ablakának áttekintése</title>
<link rel="stylesheet" type="text/css" href="hu.css">
<script type="text/javascript" src="jquery.js"></script><script type="text/javascript" src="jquery.syntax.js"></script><script type="text/javascript" src="yelp.js"></script>
</head>
<body lang="hu" dir="ltr"><div class="page" role="main">
<div class="header"><div class="trails" role="navigation"><div class="trail">
<a class="trail" href="index.html" title="Az Infoalap Braille-szerkesztő bemutatása">Az Infoalap Braille-szerkesztő bemutatása</a> » </div></div></div>
<div class="body">
<div class="links nextlinks"><a class="nextlinks-next" href="fajl_megnyitasa.html" title="2. Fájlok megnyitása és mentése">Következő</a></div>
<div class="hgroup"><h1 class="title"><span class="title">1. Az Infoalap Braille-szerkesztő fő ablakának áttekintése</span></h1></div>
<div class="region">
<div class="contents">
<p class="p">
Az alkalmazás indításakor a program fő ablaka jelenik meg, ekkor a következő elemek látszanak a képernyőn:
</p>
<p class="p">A képernyő felső részén látható az alkalmazás ablakának címe, ez alapértelmezetten „Névtelen Braille Projekt - Infoalap Braille-szerkesztő”.
</p>
<p class="p">Az alkalmazásablak címe alatt egy szabványos menüsor látszik, melyben az alábbi főmenüpontok érhetőek el:
</p>
<div class="list"><div class="inner"><div class="region"><ul class="list">
<li class="list"><p class="p">Fájl menü,</p></li>
<li class="list"><p class="p">Szerkesztés menü,</p></li>
<li class="list"><p class="p">Beszúrás menü,</p></li>
<li class="list"><p class="p">Formátum menü,</p></li>
<li class="list"><p class="p">Súgó menü.</p></li>
</ul></div></div></div>
<p class="p">
A Fájl menüben találhatóak meg azok a fontos funkciók, amelyek segítségével műveleteket hajthat végre a szerkesztés alatt álló dokumentumon.
</p>
<p class="p">
Az Új menüpont segítségével üres Braille-projekt dokumentumot hozhat létre. A Megnyitás menüpont használatával már létező fájlt nyithat meg további szerkesztésre, a Mentés és a Mentés másként menüpontok segítségével pedig mentheti a szerkesztés alatt álló dokumentumot egy ún. Braille-projekt fájlba.
</p>
<p class="p">A Konvertálás menüpont segítségével a begépelt szöveget Braille-dokumentummá konvertálhatja.</p>
<p class="p">Az Exportálás Braille-dokumentumba menüpont segítségével a konvertált Braille-dokumentumot exportálhatja szöveges .brf kiterjesztésű fájlba, ez a fájl bármely Braille-nyomtatón kinyomtatható.</p>
<p class="p">A Kilépés menüpont használatával kiléphet az alkalmazásból. Ha a szerkesztés alatt álló dokumentumot még nem mentette, a megjelenő megerősítő párbeszédablakban eldöntheti, hogy a szerkesztett dokumentum mentésre kerüljön-e, vagy be kívánja zárni az alkalmazást a változtatások véglegesítése nélkül.</p>
<p class="p">A Szerkesztés menüben általános, a szerkesztéssel kapcsolatos menüpontok érhetőek el (Visszavonás, Visszaállítás, Kivágás, Másolás, Beillesztés), valamint itt tudja aktiválni az alkalmazás Beállítások párbeszédablakát is a Beállítások menüpont kiválasztásával.
</p>
<p class="p">A beszúrás menüpontban négy menüpont érhető el:
</p>
<div class="list"><div class="inner"><div class="region"><ul class="list">
<li class="list"><p class="p">Bekezdés (ENTER): A menüpont aktiválásakor új bekezdésjel kerül beszúrásra a dokumentumba. A Braille-dokumentumba konvertáláskor az előző és a következő bekezdés első sora két szóközzel beljebb fog megjelenni.</p></li>
<li class="list"><p class="p">Soremelés (SHIFT+ENTER): A menüpont aktiválásakor üres sor kerül beszúrásra, az éppen szerkesztés alatt álló bekezdés folytonossága nem szakad meg.</p></li>
<li class="list"><p class="p">Üres sor a Braille oldalon (ALT+ENTER): A menüpont aktiválásakor új sor kerül beszúrásra a szerkesztés alatt álló dokumentumba, a Braille-konverzió után a megfelelő helyen üres sor fog megjelenni.</p></li>
<li class="list"><p class="p">Oldaltörés (CTRL+ENTER): A menüpont aktiválásakor oldaltörés jel kerül beszúrásra a kurzor aktuális pozíciójába. A Braille-konverzió után a beszúrási pontot követő tartalom új oldalon fog megjelenni.</p></li>
</ul></div></div></div>
<p class="p">A Formátum menüben található menüpontok segítségével a Braille-konverzió előtt különböző formázásokat végezhet a szerkesztés alatt álló dokumentumon. Pl. betűstílus-formázásokat hajthat végre, beállíthatja a használandó szövegstílust, megváltoztathatja a kijelölt bekezdés igazítását és a Braille-írásmódot. A Formátum menü csak abban az esetben érhető el, ha korábban már kijelölt egy szövegrészt. Ezekről a lehetőségekről a továbbiakban részletesebben is olvashat.
</p>
<p class="p">A Súgó menüből érheti el az alkalmazás súgóját és névjegy- ablakát.</p>
<p class="p">Az alkalmazás menüsora alatt két eszköztár látszik a képernyőn, a Normál és a Formázás. A Normál eszköztáron a legfontosabb műveletek mindig elérhetőek. A Formázás eszköztáron található funkciók viszont csak abban az esetben, ha előzőleg már kijelölt egy szövegrészt.
</p>
<p class="p">Az Eszköztárak alatt alapértelmezetten laplista látszik, ennek az alkalmazás elindításakor egyetlen eleme van, a „Normál dokumentumnézet”. A Braille-konverzió előtt szükséges szerkesztési műveleteket itt végezheti el. A Braille-konverziót követően a laplistának két eleme lesz, a „Normál dokumentumnézet” és a ”Braille-dokumentumnézet”. A nézetek között a <span class="keyseq"><span class="key"><kbd>CTRL</kbd></span>+<span class="key"><kbd>ALT</kbd></span>+<span class="key"><kbd>PAGEUP</kbd></span></span> és a <span class="keyseq"><span class="key"><kbd>CTRL</kbd></span>+<span class="key"><kbd>ALT</kbd></span>+<span class="key"><kbd>PAGEDOWN</kbd></span></span> billentyűkombinációk segítségével válthat.
</p>
<p class="p">A laplista alatt mindkét nézet esetén egy görgetőablak és egy szerkesztőmező, valamint a képernyő alsó részén a státuszsor kapott helyet.
</p>
</div>
<div class="links nextlinks"><a class="nextlinks-next" href="fajl_megnyitasa.html" title="2. Fájlok megnyitása és mentése">Következő</a></div>
<div class="sect sect-links" role="navigation">
<div class="hgroup"></div>
<div class="contents"><div class="links guidelinks"><div class="inner">
<div class="title"><h2><span class="title">További információk</span></h2></div>
<div class="region"><ul><li class="links "><a href="index.html" title="Az Infoalap Braille-szerkesztő bemutatása">Az Infoalap Braille-szerkesztő bemutatása</a></li></ul></div>
</div></div></div>
</div>
</div>
<div class="clear"></div>
</div>
<div class="footer"></div>
</div></body>
</html>
