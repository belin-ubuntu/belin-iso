<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<meta http-equiv="content-type" content="text/html; charset=utf-8"/>
	<title>A rendszer telepítése</title>
	<meta name="generator" content="LibreOffice 5.1.6.2 (Linux)"/>
	<meta name="author" content="hammera"/>
	<meta name="created" content="00:00:00"/>
	<meta name="changed" content="2019-04-24T11:04:05.655635986"/>
	<meta name="Információ 1" content=""/>
	<meta name="Információ 2" content=""/>
	<meta name="Információ 3" content=""/>
	<meta name="Információ 4" content=""/>
	<meta name="created" content="00:00:00">
	<meta name="changed" content="2016-08-08T09:46:58.481431136">
	<meta name="created" content="2008-09-11T00:00:00.012045500">
	<meta name="changed" content="2016-08-08T09:46:19.463572940">
	<style type="text/css">
		h1 { color: #000000 }
		p { color: #000000 }
		h2 { color: #000000 }
		h2.western { font-family: "Albany", sans-serif; font-size: 14pt; font-style: italic }
		h2.cjk { font-family: "HG Mincho Light J"; font-size: 14pt; font-style: italic }
		h2.ctl { font-family: "Arial Unicode MS"; font-size: 14pt; font-style: italic }
	</style>
</head>
<body lang="hu-HU" text="#000000" dir="ltr">
<h1>A rendszer telepítése</h1>
<p>Fontos! Mielőtt belekezdene a telepítésbe, mindenképpen
készítsen biztonsági mentést a fontos adatairól valamilyen külső
eszközre (például CD, DVD, pendrive, mobil merevlemez, másik
számítógép). 
</p>
<p>A telepítés néhány egyszerű lépéssel elvégezhető, de a
telepítéshez aktív internetkapcsolat szükséges.</p>
<p>A telepítés megkezdéséhez nyomja meg az ENTER billentyűt az
asztalon található „BeLin 6.0 Telepítése” ikonon állva.</p>
<p>A megjelenő ablakban első lépésként a telepítés nyelvét
lehet kiválasztani (a magyar nyelv az alapértelmezett), ezután a
Tab billentyű segítségével lépjen a &quot;Folytatás&quot;
gombra és nyomja meg az ENTER vagy a SZÓKÖZ billentyűt.</p>
<p><br/>
<br/>

</p>
<p>Ezt követően kiválaszthatja, milyen billentyűzetkiosztást
szeretne használni (a magyar az alapértelmezett), majd aktiválja a
&quot;Folytatás&quot; gombot. A magyar billentyűzetkiosztás az
alapértelmezett beállítás.</p>
<p><br/>
<br/>

</p>
<p>A következő képernyőn megjelenő párbeszédablakban
kiválaszthatja a telepítés típusát az első fókuszba kerülő
választógomb segítségével. A lehetséges választási értékek:
normál telepítés, minimális telepítés. A BeLin felhasználóknak
javasolt az alapértelmezetten kiválasztott normál telepítés
beállítás használata.</p>
<p>A párbeszédablakban található két jelölőnégyzet
segítségével megadhatja, hogy a telepítés közben letöltésre
kerüljenek-e a biztonsági frissítések, és a harmadik féltől
származó kodekek és egyéb illesztőprogramok. Ha megadta az Önnek
megfelelő beállításokat, a TAB billentyű segítségével lépjen
a Folytatás gombra, majd aktiválja azt a SZÓKÖZ vagy az ENTER
billentyűvel.</p>
<p><br/>
<br/>

</p>
<p>A Folytatás gomb aktiválása után a legkritikusabb rész, a
particionálás következik. Itt különösen oda kell figyelnie,
hiszen egy rossz választás könnyen adatvesztéshez vezethet.
Amennyiben már van a számítógépén egy másik operációs
rendszer (például Microsoft Windows), és azt szeretné megtartani,
válassza az első alapértelmezetten kiválasztott lehetőséget. Az
opció alatt lévő csúszkával tudja átméretezni a kiválasztott
partíciót (a Tab billentyűvel találhatja meg), és így helyet
felszabadítani a BeLin számára. Kérjük, vegye figyelembe, hogy
ezen a területen nem csak a Belin kap majd helyet, hanem az Ön
saját könyvtára is, amiben az adatait tárolhatja. Amennyiben egy
NTFS partíciót szeretne átméretezni a telepítés során, a
biztonság kedvéért nem árt azt töredezettség-mentesíteni a
telepítés megkezdése előtt.</p>
<p>Bár a Windowsos partíciókat elérheti BeLin alól is, a gyakran
módosuló dokumentumokat, és a frissen elkészített, letöltött
állományokat érdemes a BeLin alatt létrehozott saját
könyvtárában tárolni. Ha teheti, legalább 20 gigabájt helyet
szánjon A BeLinnek, ezalatt már kényelmesen berendezkedhet.</p>
<p>Ha új számítógépre, merevlemezre telepít, vagy nem szeretné
megőrizni a számítógépen található adatokat, válassza a
&quot;Merevlemez törlése, és BeLin telepítése&quot; opciót, és
(ha több merevlemeze van) válassza ki azt a meghajtót, amire
telepíteni szeretne. 
</p>
<p>Végül, ha a teljes particionálást szeretné kézben tartani,
válassza a &quot;Valami más (kézi beállítás)&quot; opciót. Ez
a lehetőség haladó felhasználók számára a lehető legnagyobb
szabadságot és rugalmasságot kínálja. Kérjük, ha nem ért
hozzá, ne kezdjen bele, hiszen pillanatok alatt véletlenül is
törölheti a fontos adatait! 
</p>
<p>Ha végzett a particionálási beállításokkal, aktiválja a
&quot;Folytatás&quot; gombot. A folytatás gomb aktiválása után a
fájlok másolása megkezdődik.</p>
<p>A fájlok másolása közben megjelenő párbeszédablakban
válassza ki a régiót és a várost az időzóna beállításához
(a magyar időzóna az alapértelmezett), majd aktiválja a
&quot;Folytatás&quot; gombot.</p>
<p><br/>
<br/>

</p>
<p>Az időzóna beállítása után megjelenő párbeszédablakban
adja meg a felhasználói adatait. Az itt létrehozott felhasználó
a későbbiekben - jelszavát megadva - rendszergazdai
jogosultságokat szerezhet, így ha több felhasználója is lesz a
gépnek, itt mindenképpen annak az adatait adja meg, aki később a
rendszer konfigurálását, karbantartását végzi majd. Ha ezzel
végzett, aktiválja a &quot;Folytatás&quot; gombot. 
</p>
<p>Ezt követően várnia kell a telepítés befejeződéséig.</p>
<p>Ha a telepítő végzett, rögtön újraindíthatja a gépet, vagy
használhatja tovább a BeLin 6.0 kiadást a DVD-ről. Ha az
újraindítást választja, a BeLin 6.0 kiadás leáll, és a DVD
lemez kiadásra kerül. 
</p>
<p>Vegye ki a lemezt, majd nyomja meg az ENTER billentyűt. Így
hamarosan újra elindul a BeLin 6.0 kiadás, ezúttal azonban már a
merevlemezről. 
</p>
<h2 class="western">Telepítés utáni fontos tudnivaló</h2>
<p>A számítógép elindulása után egy indítómenü jelenik meg,
melynek alapértelmezetten kiválasztott menüpontja a BeLin 6.0
elindítása. A korábbi operációs rendszert a lefelé nyíl és az
ENTER megnyomása után tudja elindítani. Tipp: ha az indítómenüben
lenyomja az END billentyűt, a korábbi operációs rendszer kerül
elindításra.</p>
<p><br/>
<br/>

</p>
<p><a href="index.html">Vissza a főoldalra</a> 
</p>
</body>
</html>