<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width, initial-scale=1.0, user-scalable=yes">
<title>Braille beállítások</title>
<link rel="stylesheet" type="text/css" href="hu.css">
<script type="text/javascript" src="jquery.js"></script><script type="text/javascript" src="jquery.syntax.js"></script><script type="text/javascript" src="yelp.js"></script>
</head>
<body lang="hu" dir="ltr"><div class="page" role="main">
<div class="header"><div class="trails" role="navigation"><div class="trail">
<a class="trail" href="index.html" title="Orka képernyőolvasó">Az <span class="app">Orka</span> képernyőolvasó bemutatása</a> › <a class="trail" href="index.html#quick_reference" title="Rövid referencia">Rövid referencia</a> » <a class="trail" href="preferences.html" title="Az Orka beállító párbeszédablakai">Az Orka beállításai</a> › <a class="trail" href="preferences.html#orca" title="Az Orka beállításai">Az Orka beállításai</a> » </div></div></div>
<div class="body">
<div class="links nextlinks">
<a class="nextlinks-prev" href="preferences_speech.html" title="Beszédbeállítások">Előző</a><a class="nextlinks-next" href="preferences_key_echo.html" title="Billentyűvisszhang beállításai">Következő</a>
</div>
<div class="hgroup"><h1 class="title"><span class="title">Braille beállítások</span></h1></div>
<div class="region">
<div class="contents"></div>
<div id="braillesupport" class="sect"><div class="inner">
<div class="hgroup"><h2 class="title"><span class="title">Braille támogatás engedélyezése</span></h2></div>
<div class="region"><div class="contents">
<p class="p">Ezzel a jelölőnégyzettel megadhatja, hogy az <span class="app">Orka</span> használja-e a Braille-kijelzőt. Ha a BrlTTY nem fut, az <span class="app">Orka</span> ezt észleli, és nem fog kommunikálni a Braille-kijelzővel.</p>
<p class="p">Alapbeállítás: nincs bejelölve</p>
<div class="note note-tip" title="Tipp"><div class="inner"><div class="region"><div class="contents"><p class="p">Ha a BrlTTY programot később konfigurálja, akkor újra kell indítania az <span class="app">Orka</span> képernyőolvasót a Braille-támogatás használatához.</p></div></div></div></div>
</div></div>
</div></div>
<div id="contractedbraille" class="sect"><div class="inner">
<div class="hgroup"><h2 class="title"><span class="title">Irodalmi Braille támogatás engedélyezése</span></h2></div>
<div class="region"><div class="contents">
<p class="p">Az <span class="app">Orka</span> a liblouis projekt segítségével támogatja az irodalmi Braille-t. Mivel a legtöbb disztribúció már alapértelmezetten tartalmazza a Liblouis komponenseket, így ez a lehetőség nagy valószínűséggel hozzáférhető lesz az Ön számára az <span class="app">Orka</span> képernyőolvasóban.</p>
<p class="p">Ha engedélyezni szeretné az irodalmi Braille támogatást egy olyan rendszeren, melyen a liblouis telepítve van, győződjön meg arról, hogy az <span class="gui">Irodalmi Braille támogatás engedélyezése</span> jelölőnégyzet be van-e jelölve. Ezután a <span class="gui">Fordítási tábla</span> kombinált listamezőben válassza ki a használni kívánt fordítási táblát.</p>
<p class="p">Alapbeállítás: nincs bejelölve</p>
</div></div>
</div></div>
<div id="rolenames" class="sect"><div class="inner">
<div class="hgroup"><h2 class="title"><span class="title">Rövidített szerepnevek</span></h2></div>
<div class="region"><div class="contents">
<p class="p">A „Rövidített szerepnevek” jelölőnégyzet meghatározza, hogy a vezérlőelem-típusok hogyan jelenjenek meg a Braille-kijelzőn. Tegyük fel például, hogy egy csúszka van fókuszban és a „Rövidített szerepnevek” jelölőnégyzet nincs bejelölve. Ebben az esetben a Braille-kijelzőn a „csúszka” szó jelenik meg, az <span class="app">Orka</span> így jelzi, hogy egy csúszka vezérlőelem van fókuszban. Ha a Rövidített szerepnevek jelölőnégyzet be van jelölve, akkor a „csúszka” szó helyett rövidítve a „cszk” szó jelenik meg.</p>
<p class="p">Alapbeállítás: nincs bejelölve</p>
</div></div>
</div></div>
<div id="eolindicator" class="sect"><div class="inner">
<div class="hgroup"><h2 class="title"><span class="title">A sor vége szimbólum letiltása</span></h2></div>
<div class="region"><div class="contents">
<p class="p">Ha ez a jelölőnégyzet be van jelölve, az <span class="app">Orka</span> a sorok végén nem jeleníti meg a Braille-kijelzőn a „$l” szimbólumot.</p>
<p class="p">Alapbeállítás: nincs bejelölve</p>
</div></div>
</div></div>
<div id="verbosity" class="sect"><div class="inner">
<div class="hgroup"><h2 class="title"><span class="title">Részletesség</span></h2></div>
<div class="region"><div class="contents">
<p class="p">A „Részletesség” választógomb-csoport megadja a különböző szituációkban a Braille-kijelzőn megjelenő információk mennyiségét. Ha például a „Részletes” beállítás van megadva, akkor megjelennek a gyorsbillentyűk és a szerepnevek. Ezek az információk nem jelennek meg „Tömör” módban.</p>
<p class="p">Alapbeállítás: <span class="gui">Részletes</span></p>
</div></div>
</div></div>
<div id="selectionandhyperlink" class="sect"><div class="inner">
<div class="hgroup"><h2 class="title"><span class="title">Kiválasztás és hivatkozásjelzők</span></h2></div>
<div class="region"><div class="contents">
<p class="p">A <span class="gui">Kiválasztásjelző</span> és <span class="gui">Hivatkozásjelző</span> választógomb-csoportokban meghatározhatja, hogy a kijelölt szövegek vagy a hivatkozások hogyan legyenek jelölve a Braille-kijelzőn. Ha kijelöl egy szöveget vagy egy hivatkozásra lép, az <span class="app">Orka</span> a Braille-kijelzőn „aláhúzza” a kijelölt szöveget vagy a hivatkozás szövegét a 7. és 8. Braille pontszámmal. Ha szükségesnek tartja, megváltoztathatja ezeknek a beállításoknak a Braille pontszámát csak a 7. pontra, csak a 8. pontra, vagy kikapcsolhatja a jelzők megjelenítését a <span class="gui">Nincs</span> beállítás használatával.</p>
<p class="p">Alapbeállítás: <span class="gui">7. és 8. pont</span></p>
<div class="note note-tip" title="Tipp"><div class="inner">
<div class="title title-note"><h3><span class="title">Szövegattribútumok jelzése</span></h3></div>
<div class="region"><div class="contents"><p class="p">Lehetőség van a kiválasztott szöveges attribútumok megjelenítésére a Braille-kijelzőn. A funkció engedélyezését és az attribútumok kiválasztását az <span class="app">Orka</span> grafikus beállító párbeszédpanel <span class="link"><a href="preferences_text_attributes.html" title="Szövegattribútumok beállításai"><span class="gui">Szövegattribútumok</span> lapján</a></span> teheti meg.</p></div></div>
</div></div>
</div></div>
</div></div>
<div id="flashMessageSettings" class="sect"><div class="inner">
<div class="hgroup"><h2 class="title"><span class="title">Frissülő üzenetek beállításai</span></h2></div>
<div class="region">
<div class="contents"><p class="p">A frissülő üzenetek működése nagyon hasonlít az értesítések vagy az egyéb állapotjelentő üzenetek működéséhez: ezek az üzenetek rövid ideig az Ön frissíthető Braille-kijelzőjén jelennek meg, ezután a Braille-kijelzőn megjelenített eredeti tartalom visszaállításra kerül. Az <span class="app">Orka</span> számos olyan beállítási lehetőséget támogat, melyek segítségével a frissülő üzenetek megjelenését szabályozhatja.</p></div>
<div id="" class="sect"><div class="inner">
<div class="hgroup"><h3 class="title"><span class="title">Frissülő üzenetek engedélyezése</span></h3></div>
<div class="region"><div class="contents">
<p class="p">Ha a <span class="gui">Frissülő üzenetek engedélyezése</span> jelölőnégyzet be van jelölve, az <span class="app">Orka</span> által kiküldött üzenetek meg fognak jelenni a Braille-kijelzőjén. Ha inkább azt szeretné, hogy az <span class="app">Orka</span> által kiküldött üzenetek csak kimondásra kerüljenek, törölje a jelölést a <span class="gui">Frissülő üzenetek engedélyezése</span> jelölőnégyzetből.</p>
<p class="p">Alapbeállítás: bejelölve</p>
</div></div>
</div></div>
<div id="" class="sect"><div class="inner">
<div class="hgroup"><h3 class="title"><span class="title">Részletes üzenetek engedélyezése</span></h3></div>
<div class="region"><div class="contents">
<p class="p">Ha a <span class="gui">Részletes üzenetek engedélyezése</span> jelölőnégyzet be van jelölve, az <span class="app">Orka</span> által kiküldött üzenetek hosszabb formában jelennek meg a Braille-kijelzőjén. Például, ha az <span class="app">Orka</span> „Váltás a következő billentyűvisszhang-szintre” parancs segítségével billentyűvisszhang szintet vált, az <span class="app">Orka</span> az „A billentyűvisszhang szavankéntire állítva” üzenetet jelenítheti meg. Ha inkább a rövidebb „Szavak” üzenetformát szeretné, törölje a jelölést a <span class="gui">Részletes üzenetek engedélyezése</span> jelölőnégyzetből.</p>
<p class="p">Alapbeállítás: bejelölve</p>
</div></div>
</div></div>
<div id="" class="sect"><div class="inner">
<div class="hgroup"><h3 class="title"><span class="title">Üzenetek megtartása</span></h3></div>
<div class="region"><div class="contents">
<p class="p">Amint azt az előzőekben már olvashatta, a frissülő üzenetek csak egy rövid ideig kerülnek megjelenítésre. Ha inkább azt szeretné, hogy a frissülő üzenetek addig legyenek megjelenítve, amíg nem történik egy olyan művelet ami a Braille-kijelző frissítését eredményezi, jelölje be az <span class="gui">Üzenetek megtartása</span> jelölőnégyzetet.</p>
<p class="p">Alapbeállítás: nincs bejelölve</p>
</div></div>
</div></div>
<div id="" class="sect"><div class="inner">
<div class="hgroup"><h3 class="title"><span class="title">Üzenet megjelenítés időtartama másodpercben</span></h3></div>
<div class="region"><div class="contents">
<p class="p">Az <span class="gui">Üzenet megjelenítés időtartama másodpercben</span> léptetőgomb segítségével szabályozhatja azt az időtartamot, ameddig az <span class="app">Orka</span> megjeleníti a Braille-kijelzőn a frissülő üzenetet, ezután az eredeti tartalom visszaállításra kerül. Megjegyzés: ez a beállítás figyelmen kívül lesz hagyva, ha be van jelölve az <span class="gui">Üzenetek megtartása</span> jelölőnégyzet.</p>
<p class="p">Alapértelmezett érték: 5 másodperc</p>
</div></div>
</div></div>
</div>
</div></div>
<div class="links nextlinks">
<a class="nextlinks-prev" href="preferences_speech.html" title="Beszédbeállítások">Előző</a><a class="nextlinks-next" href="preferences_key_echo.html" title="Billentyűvisszhang beállításai">Következő</a>
</div>
<div class="sect sect-links" role="navigation">
<div class="hgroup"></div>
<div class="contents">
<div class="links guidelinks"><div class="inner">
<div class="title"><h2><span class="title">További információk</span></h2></div>
<div class="region"><ul><li class="links "><a href="preferences.html#orca" title="Az Orka beállításai">Az Orka beállításai</a></li></ul></div>
</div></div>
<div class="links seealsolinks"><div class="inner">
<div class="title"><h2><span class="title">Lásd még</span></h2></div>
<div class="region"><ul><li class="links ">
<a href="commands_braille.html" title="Braille parancsok">Braille</a><span class="desc"> — Braille-kijelzőkön használható parancsok</span>
</li></ul></div>
</div></div>
</div>
</div>
</div>
<div class="clear"></div>
</div>
<div class="footer"><div class="sect about ui-expander" role="contentinfo">
<div class="yelp-data yelp-data-ui-expander" data-yelp-expanded="false"></div>
<div class="inner">
<div class="hgroup"><h2><span class="title">Névjegy</span></h2></div>
<div class="region"><div class="contents">
<div class="copyrights"><div class="copyright">© 2011, 2012, 2013, 2014, 2015, 2016 Hammer Attila</div></div>
<div class="aboutblurb authors">
<div class="title"><span class="title">Írta</span></div>
<ul class="credits"><li>Joanmarie Diggs</li></ul>
</div>
<div class="aboutblurb translators">
<div class="title"><span class="title">Fordította</span></div>
<ul class="credits"><li>Hammer Attila</li></ul>
</div>
<div class="aboutblurb license">
<div class="title"><span class="title">Licenc</span></div>
<div class="contents"><p class="p">Creative Commons Share Alike 3.0</p></div>
</div>
</div></div>
</div>
</div></div>
</div></body>
</html>
